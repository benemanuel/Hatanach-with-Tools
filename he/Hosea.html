
<html dir="rtl" lang="he">
<head>
  <link rel="stylesheet" href="../css/EzraSIL-webfont.css" type="text/css">
  <meta content="text/html; charset=UTF-8" http-equiv="content-type">
</head>
<body>
<h2>
הושע Hosea</br></H2>
<a target = '_blank' href='https://hatanach.geulah.org.il/verse/citation.php?verse=Hos1:1'/> (פרק א פסוק א)</a>֯דְּבַר־יְהֹוָ֣ה ׀ אֲשֶׁ֣ר הָיָ֗ה אֶל־הֹושֵׁעַ֨ בֶּן־בְּאֵרִ֔י בִּימֵ֨י עֻזִּיָּ֥ה יֹותָ֛ם אָחָ֥ז יְחִזְקִיָּ֖ה מַלְכֵ֣י יְהוּדָ֑ה וּבִימֵ֛י יָֽרָבְעָ֥ם בֶּן־יֹואָ֖שׁ מֶ֥לֶךְ יִשְׂרָאֵֽל׃

<a target = '_blank' href='https://hatanach.geulah.org.il/verse/citation.php?verse=Hos1:2'/> (פרק א פסוק ב)</a>תְּחִלַּ֥ת דִּבֶּר־יְהֹוָ֖ה בְּהֹושֵׁ֑עַ וַיֹּ֨אמֶר יְהֹוָ֜ה אֶל־הֹושֵׁ֗עַ לֵ֣ךְ קַח־לְךָ֞ אֵ֤שֶׁת זְנוּנִים֙ וְיַלְדֵ֣י זְנוּנִ֔ים כִּֽי־זָנֹ֤ה תִזְנֶה֙ הָאָ֔רֶץ מֵאַֽחֲרֵ֖י יְהֹוָֽה׃

<a target = '_blank' href='https://hatanach.geulah.org.il/verse/citation.php?verse=Hos1:3'/> (פרק א פסוק ג)</a>וַיֵּ֙לֶךְ֙ וַיִּקַּ֔ח אֶת־גֹּ֖מֶר בַּת־דִּבְלָ֑יִם וַתַּ֕הַר וַתֵּ֥לֶד לֹ֖ו בֵּֽן׃

<a target = '_blank' href='https://hatanach.geulah.org.il/verse/citation.php?verse=Hos1:4'/> (פרק א פסוק ד)</a>וַיֹּ֤אמֶר יְהֹוָה֨ אֵלָ֔יו קְרָ֥א שְׁמֹ֖ו יִזְרְעֶ֑אל כִּי־עֹ֣וד מְעַ֗ט וּפָ֨קַדְתִּ֜י אֶת־דְּמֵ֤י יִזְרְעֶאל֨ עַל־בֵּ֣ית יֵה֔וּא וְהִ֨שְׁבַּתִּ֔י מַמְלְכ֖וּת בֵּ֥ית יִשְׂרָאֵֽל׃

<a target = '_blank' href='https://hatanach.geulah.org.il/verse/citation.php?verse=Hos1:5'/> (פרק א פסוק ה)</a>וְהָיָ֖ה בַּיֹּ֣ום הַה֑וּא וְשָֽׁבַרְתִּי֨ אֶת־קֶ֣שֶׁת יִשְׂרָאֵ֔ל בְּעֵ֖מֶק יִזְרְעֶֽאל׃

<a target = '_blank' href='https://hatanach.geulah.org.il/verse/citation.php?verse=Hos1:6'/> (פרק א פסוק ו)</a>וַתַּ֤הַר עֹוד֙ וַתֵּ֣לֶד בַּ֔ת וַיֹּ֣אמֶר לֹ֔ו קְרָ֥א שְׁמָ֖הּ לֹ֣א רֻחָ֑מָה כִּי֩ לֹ֨א אֹוסִ֜יף עֹ֗וד אֲרַחֵם֙ אֶת־בֵּ֣ית יִשְׂרָאֵ֔ל כִּֽי־נָשׂ֥א אֶשָּׂ֖א לָהֶֽם׃

<a target = '_blank' href='https://hatanach.geulah.org.il/verse/citation.php?verse=Hos1:7'/> (פרק א פסוק ז)</a>וְאֶת־בֵּ֤ית יְהוּדָה֙ אֲרַחֵ֔ם וְהֹֽושַׁעְתִּ֖ים בַּֽיהֹוָ֣ה אֱלֹֽהֵיהֶ֑ם וְלֹ֣א אֹֽושִׁיעֵ֗ם בְּקֶ֤שֶׁת וּבְחֶ֨רֶב֨ וּבְמִלְחָמָ֔ה בְּסוּסִ֖ים וּבְפָֽרָשִֽׁים׃

<a target = '_blank' href='https://hatanach.geulah.org.il/verse/citation.php?verse=Hos1:8'/> (פרק א פסוק ח)</a>וַתִּגְמֹ֖ל אֶת־לֹ֣א רֻחָ֑מָה וַתַּ֖הַר וַתֵּ֥לֶד בֵּֽן׃

<a target = '_blank' href='https://hatanach.geulah.org.il/verse/citation.php?verse=Hos1:9'/> (פרק א פסוק ט)</a>וַיֹּ֕אמֶר קְרָ֥א שְׁמֹ֖ו לֹ֣א עַמִּ֑י כִּ֤י אַתֶּם֙ לֹ֣א עַמִּ֔י וְאָֽנֹכִ֖י לֹֽא־אֶהְיֶ֥ה לָכֶֽם׃ פ

<a target = '_blank' href='https://hatanach.geulah.org.il/verse/citation.php?verse=Hos2:1'/> (פרק ב פסוק א)</a>֯וְֽ֠הָיָה מִסְפַּ֤ר בְּנֵֽי־יִשְׂרָאֵל֨ כְּחֹ֣ול הַיָּ֔ם אֲשֶׁ֥ר לֹֽא־יִמַּ֖ד וְלֹ֣א יִסָּפֵ֑ר וְֽ֠הָיָה בִּמְקֹ֞ום אֲשֶׁר־יֵֽאָמֵ֤ר לָהֶם֙ לֹֽא־עַמִּ֣י אַתֶּ֔ם יֵֽאָמֵ֥ר לָהֶ֖ם בְּנֵ֥י אֵֽל־חָֽי׃

<a target = '_blank' href='https://hatanach.geulah.org.il/verse/citation.php?verse=Hos2:2'/> (פרק ב פסוק ב)</a>וְ֠נִקְבְּצוּ בְּנֵֽי־יְהוּדָ֤ה וּבְנֵֽי־יִשְׂרָאֵל֨ יַחְדָּ֔ו וְשָׂמ֥וּ לָהֶ֛ם רֹ֥אשׁ אֶחָ֖ד וְעָל֣וּ מִן־הָאָ֑רֶץ כִּ֥י גָדֹ֖ול יֹ֥ום יִזְרְעֶֽאל׃

<a target = '_blank' href='https://hatanach.geulah.org.il/verse/citation.php?verse=Hos2:3'/> (פרק ב פסוק ג)</a>אִמְר֥וּ לַֽאֲחֵיכֶ֖ם עַמִּ֑י וְלַֽאֲחֹֽותֵיכֶ֖ם רֻחָֽמָה׃

<a target = '_blank' href='https://hatanach.geulah.org.il/verse/citation.php?verse=Hos2:4'/> (פרק ב פסוק ד)</a>רִ֤יבוּ בְאִמְּכֶם֨ רִ֔יבוּ כִּי־הִיא֨ לֹ֣א אִשְׁתִּ֔י וְאָֽנֹכִ֖י לֹ֣א אִישָׁ֑הּ וְתָסֵ֤ר זְנוּנֶ֙יהָ֨ מִפָּנֶ֔יה וְנַֽאֲפוּפֶ֖יהָ מִבֵּ֥ין שָׁדֶֽיהָ׃

<a target = '_blank' href='https://hatanach.geulah.org.il/verse/citation.php?verse=Hos2:5'/> (פרק ב פסוק ה)</a>פֶּן־אַפְשִׁיטֶ֣נָּה עֲרֻמָּ֔ה וְהִ֨צַּגְתִּ֔יהָ כְּיֹ֖ום הִוָּֽלְדָ֑הּ וְשַׂמְתִּ֣יהָ כַמִּדְבָּ֗ר וְשַׁתִּ֙הָ֙ כְּאֶ֣רֶץ צִיָּ֔ה וַֽהֲמִתִּ֖יהָ בַּצָּמָֽא׃

<a target = '_blank' href='https://hatanach.geulah.org.il/verse/citation.php?verse=Hos2:6'/> (פרק ב פסוק ו)</a>וְאֶת־בָּנֶ֖יהָ לֹ֣א אֲרַחֵ֑ם כִּֽי־בְנֵ֥י זְנוּנִ֖ים הֵֽמָּה׃

<a target = '_blank' href='https://hatanach.geulah.org.il/verse/citation.php?verse=Hos2:7'/> (פרק ב פסוק ז)</a>כִּ֤י זָֽנְתָה֙ אִמָּ֔ם הֹבִ֖ישָׁה הֹֽורָתָ֑ם כִּ֣י אָֽמְרָ֗ה אֵֽלְכָ֞ה אַֽחֲרֵ֤י מְאַֽהֲבַי֨ נֹֽתְנֵ֤י לַחְמִי֨ וּמֵימַ֔י צַמְרִ֣י וּפִשְׁתִּ֔י שַׁמְנִ֖י וְשִׁקּוּיָֽי׃

<a target = '_blank' href='https://hatanach.geulah.org.il/verse/citation.php?verse=Hos2:8'/> (פרק ב פסוק ח)</a>לָכֵ֛ן הִֽנְנִי־שָׂ֥ךְ אֶת־דַּרְכֵּ֖ךְ בַּסִּירִ֑ים וְגָֽדַרְתִּי֨ אֶת־גְּדֵרָ֔הּ וּנְתִֽיבֹותֶ֖יהָ לֹ֥א תִמְצָֽא׃

<a target = '_blank' href='https://hatanach.geulah.org.il/verse/citation.php?verse=Hos2:9'/> (פרק ב פסוק ט)</a>וְרִדְּפָ֤ה אֶת־מְאַֽהֲבֶ֨יהָ֨ וְלֹֽא־תַשִּׂ֣יג אֹתָ֔ם וּבִקְשָׁ֖תַם וְלֹ֣א תִמְצָ֑א וְאָֽמְרָ֗ה אֵֽלְכָ֤ה וְאָשׁ֨וּבָה֨ אֶל־אִישִׁ֣י הָֽרִאשֹׁ֔ון כִּ֣י טֹ֥וב לִ֛י אָ֖ז מֵעָֽתָּה׃

<a target = '_blank' href='https://hatanach.geulah.org.il/verse/citation.php?verse=Hos2:10'/> (פרק ב פסוק י)</a>וְהִיא֙ לֹ֣א יָֽדְעָ֔ה כִּ֤י אָֽנֹכִי֙ נָתַ֣תִּי לָ֔הּ הַדָּגָ֖ן וְהַתִּירֹ֣ושׁ וְהַיִּצְהָ֑ר וְכֶ֨סֶף הִרְבֵּ֥יתִי לָ֛הּ וְזָהָ֖ב עָשׂ֥וּ לַבָּֽעַל׃

<a target = '_blank' href='https://hatanach.geulah.org.il/verse/citation.php?verse=Hos2:11'/> (פרק ב פסוק יא)</a>לָכֵ֣ן אָשׁ֔וּב וְלָֽקַחְתִּ֤י דְגָנִי֨ בְּעִתֹּ֔ו וְתִֽירֹושִׁ֖י בְּמֹֽועֲדֹ֑ו וְהִצַּלְתִּי֙ צַמְרִ֣י וּפִשְׁתִּ֔י לְכַסֹּ֖ות אֶת־עֶרְוָתָֽהּ׃

<a target = '_blank' href='https://hatanach.geulah.org.il/verse/citation.php?verse=Hos2:12'/> (פרק ב פסוק יב)</a>וְעַתָּ֛ה אֲגַלֶּ֥ה אֶת־נַבְלֻתָ֖הּ לְעֵינֵ֣י מְאַֽהֲבֶ֑יהָ וְאִ֖ישׁ לֹֽא־יַצִּילֶ֥נָּה מִיָּדִֽי׃

<a target = '_blank' href='https://hatanach.geulah.org.il/verse/citation.php?verse=Hos2:13'/> (פרק ב פסוק יג)</a>וְהִשְׁבַּתִּי֙ כָּל־מְשֹׂושָׂ֔הּ חַגָּ֖הּ חָדְשָׁ֣הּ וְשַׁבַּתָּ֑הּ וְכֹ֖ל מֹֽועֲדָֽהּ׃

<a target = '_blank' href='https://hatanach.geulah.org.il/verse/citation.php?verse=Hos2:14'/> (פרק ב פסוק יד)</a>וַֽהֲשִׁמֹּתִ֤י גַּפְנָהּ֨ וּתְאֵ֣נָתָ֔הּ אֲשֶׁ֣ר אָֽמְרָ֗ה אֶתְנָ֥ה הֵ֨מָּה֙ לִ֔י אֲשֶׁ֥ר נָֽתְנוּ־לִ֖י מְאַֽהֲבָ֑י וְשַׂמְתִּ֣ים לְיַ֔עַר וַֽאֲכָלָ֖תַם חַיַּ֥ת הַשָּׂדֶֽה׃

<a target = '_blank' href='https://hatanach.geulah.org.il/verse/citation.php?verse=Hos2:15'/> (פרק ב פסוק טו)</a>וּפָֽקַדְתִּ֣י עָלֶ֔יהָ אֶת־יְמֵ֤י הַבְּעָלִים֨ אֲשֶׁ֣ר תַּקְטִ֣יר לָהֶ֔ם וַתַּ֤עַד נִזְמָהּ֙ וְחֶלְיָתָ֔הּ וַתֵּ֖לֶךְ אַֽחֲרֵ֣י מְאַֽהֲבֶ֑יהָ וְאֹתִ֥י שָֽׁכְחָ֖ה נְאֻם־יְהֹוָֽה׃

<a target = '_blank' href='https://hatanach.geulah.org.il/verse/citation.php?verse=Hos2:16'/> (פרק ב פסוק טז)</a>לָכֵ֗ן הִנֵּ֤ה אָֽנֹכִי֨ מְפַתֶּ֔יהָ וְהֹֽלַכְתִּ֖יהָ הַמִּדְבָּ֑ר וְדִבַּרְתִּ֖י עַל־לִבָּֽהּ׃

<a target = '_blank' href='https://hatanach.geulah.org.il/verse/citation.php?verse=Hos2:17'/> (פרק ב פסוק יז)</a>וְנָֽתַ֨תִּי לָ֤הּ אֶת־כְּרָמֶ֨יהָ֨ מִשָּׁ֔ם וְאֶת־עֵ֥מֶק עָכֹ֖ור לְפֶ֣תַח תִּקְוָ֑ה וְעָ֤נְתָה שָּׁ֨מָּה֙ כִּימֵ֣י נְעוּרֶ֔יהָ וּכְיֹ֖ום עֲלֹותָ֥הּ מֵאֶֽרֶץ־מִצְרָֽיִם׃ ס

<a target = '_blank' href='https://hatanach.geulah.org.il/verse/citation.php?verse=Hos2:18'/> (פרק ב פסוק יח)</a>וְהָיָ֤ה בַיֹּֽום־הַהוּא֨ נְאֻם־יְהֹוָ֔ה תִּקְרְאִ֖י אִישִׁ֑י וְלֹֽא־תִקְרְאִי־לִ֛י עֹ֖וד בַּעְלִֽי׃

<a target = '_blank' href='https://hatanach.geulah.org.il/verse/citation.php?verse=Hos2:19'/> (פרק ב פסוק יט)</a>וַֽהֲסִרֹתִ֛י אֶת־שְׁמֹ֥ות הַבְּעָלִ֖ים מִפִּ֑יהָ וְלֹֽא־יִזָּֽכְר֥וּ עֹ֖וד בִּשְׁמָֽם׃

<a target = '_blank' href='https://hatanach.geulah.org.il/verse/citation.php?verse=Hos2:20'/> (פרק ב פסוק כ)</a>וְכָֽרַתִּ֨י לָהֶ֤ם בְּרִית֨ בַּיֹּ֣ום הַה֔וּא עִם־חַיַּ֤ת הַשָּׂדֶה֙ וְעִם־עֹ֣וף הַשָּׁמַ֔יִם וְרֶ֖מֶשׂ הָֽאֲדָמָ֑ה וְקֶ֨שֶׁת וְחֶ֤רֶב וּמִלְחָמָה֨ אֶשְׁבֹּ֣ור מִן־הָאָ֔רֶץ וְהִשְׁכַּבְתִּ֖ים לָבֶֽטַח׃

<a target = '_blank' href='https://hatanach.geulah.org.il/verse/citation.php?verse=Hos2:21'/> (פרק ב פסוק כא)</a>וְאֵרַשְׂתִּ֥יךְ לִ֖י לְעֹולָ֑ם וְאֵֽרַשְׂתִּ֥יךְ לִי֙ בְּצֶ֣דֶק וּבְמִשְׁפָּ֔ט וּבְחֶ֖סֶד וּבְרַֽחֲמִֽים׃

<a target = '_blank' href='https://hatanach.geulah.org.il/verse/citation.php?verse=Hos2:22'/> (פרק ב פסוק כב)</a>וְאֵֽרַשְׂתִּ֥יךְ לִ֖י בֶּֽאֱמוּנָ֑ה וְיָדַ֖עַתְּ אֶת־יְהֹוָֽה׃֯ ס

<a target = '_blank' href='https://hatanach.geulah.org.il/verse/citation.php?verse=Hos2:23'/> (פרק ב פסוק כג)</a>וְהָיָ֣ה ׀ בַּיֹּ֣ום הַה֗וּא אֶֽעֱנֶה֨ נְאֻם־יְהֹוָ֔ה אֶֽעֱנֶ֖ה אֶת־הַשָּׁמָ֑יִם וְהֵ֖ם יַֽעֲנ֥וּ אֶת־הָאָֽרֶץ׃

<a target = '_blank' href='https://hatanach.geulah.org.il/verse/citation.php?verse=Hos2:24'/> (פרק ב פסוק כד)</a>וְהָאָ֣רֶץ תַּֽעֲנֶ֔ה אֶת־הַדָּגָ֖ן וְאֶת־הַתִּירֹ֣ושׁ וְאֶת־הַיִּצְהָ֑ר וְהֵ֖ם יַֽעֲנ֥וּ אֶֽת־יִזְרְעֶֽאל׃

<a target = '_blank' href='https://hatanach.geulah.org.il/verse/citation.php?verse=Hos2:25'/> (פרק ב פסוק כה)</a>וּזְרַעְתִּ֤יהָ לִּי֙ בָּאָ֔רֶץ וְרִֽחַמְתִּ֖י אֶת־לֹ֣א רֻחָ֑מָה וְאָֽמַרְתִּ֤י לְלֹֽא־עַמִּי֨ עַמִּי־אַ֔תָּה וְה֖וּא יֹאמַ֥ר אֱלֹהָֽי׃ פ

<a target = '_blank' href='https://hatanach.geulah.org.il/verse/citation.php?verse=Hos3:1'/> (פרק ג פסוק א)</a>וַיֹּ֨אמֶר יְהֹוָ֜ה אֵלַ֗י עֹ֚וד לֵ֣ךְ אֱהַב־אִשָּׁ֔ה אֲהֻ֥בַת רֵ֖עַ וּמְנָאָ֑פֶת כְּאַֽהֲבַ֤ת יְהֹוָה֨ אֶת־בְּנֵ֣י יִשְׂרָאֵ֔ל וְהֵ֗ם פֹּנִים֙ אֶל־אֱלֹהִ֣ים אֲחֵרִ֔ים וְאֹֽהֲבֵ֖י אֲשִׁישֵׁ֥י עֲנָבִֽים׃

<a target = '_blank' href='https://hatanach.geulah.org.il/verse/citation.php?verse=Hos3:2'/> (פרק ג פסוק ב)</a>וָֽאֶכְּרֶ֣הָ לִּ֔י בַּֽחֲמִשָּׁ֥ה עָשָׂ֖ר כָּ֑סֶף וְחֹ֥מֶר שְׂעֹרִ֖ים וְלֵ֥תֶךְ שְׂעֹרִֽים׃

<a target = '_blank' href='https://hatanach.geulah.org.il/verse/citation.php?verse=Hos3:3'/> (פרק ג פסוק ג)</a>וָֽאֹמַ֣ר אֵלֶ֗יהָ יָמִ֤ים רַבִּים֙ תֵּ֣שְׁבִי לִ֔י לֹ֣א תִזְנִ֔י וְלֹ֥א תִֽהְיִ֖י לְאִ֑ישׁ וְגַם־אֲנִ֖י אֵלָֽיִךְ׃

<a target = '_blank' href='https://hatanach.geulah.org.il/verse/citation.php?verse=Hos3:4'/> (פרק ג פסוק ד)</a>כִּ֣י ׀ יָמִ֣ים רַבִּ֗ים יֵֽשְׁב֙וּ בְּנֵ֣י יִשְׂרָאֵ֔ל אֵ֥ין מֶ֨לֶךְ֙ וְאֵ֣ין שָׂ֔ר וְאֵ֥ין זֶ֖בַח וְאֵ֣ין מַצֵּבָ֑ה וְאֵ֥ין אֵפֹ֖וד וּתְרָפִֽים׃

<a target = '_blank' href='https://hatanach.geulah.org.il/verse/citation.php?verse=Hos3:5'/> (פרק ג פסוק ה)</a>אַחַ֗ר יָשֻׁ֨בוּ֨ בְּנֵ֣י יִשְׂרָאֵ֔ל וּבִקְשׁוּ֨ אֶת־יְהֹוָ֣ה אֱלֹֽהֵיהֶ֔ם וְאֵ֖ת דָּוִ֣ד מַלְכָּ֑ם וּפָֽחֲד֧וּ אֶל־יְהֹוָ֛ה וְאֶל־טוּבֹ֖ו בְּאַֽחֲרִ֥ית הַיָּמִֽים׃ פ

<a target = '_blank' href='https://hatanach.geulah.org.il/verse/citation.php?verse=Hos4:1'/> (פרק ד פסוק א)</a>שִׁמְע֥וּ דְבַר־יְהֹוָ֖ה בְּנֵ֣י יִשְׂרָאֵ֑ל כִּ֣י רִ֤יב לַֽיהֹוָה֨ עִם־יֹושְׁבֵ֣י הָאָ֔רֶץ כִּ֠י אֵֽין־אֱמֶ֧ת וְאֵֽין־חֶ֛סֶד וְאֵֽין־דַּ֥עַת אֱלֹהִ֖ים בָּאָֽרֶץ׃

<a target = '_blank' href='https://hatanach.geulah.org.il/verse/citation.php?verse=Hos4:2'/> (פרק ד פסוק ב)</a>אָלֹ֣ה וְכַחֵ֔שׁ וְרָצֹ֥חַ וְגָנֹ֖ב וְנָאֹ֑ף פָּרָ֕צ֯וּ וְדָמִ֥ים בְּדָמִ֖ים נָגָֽעוּ׃

<a target = '_blank' href='https://hatanach.geulah.org.il/verse/citation.php?verse=Hos4:3'/> (פרק ד פסוק ג)</a>עַל־כֵּ֣ן ׀ תֶּֽאֱבַ֣ל הָאָ֗רֶץ וְאֻמְלַל֨ כָּל־יֹושֵׁ֣ב בָּ֔הּ בְּחַיַּ֥ת הַשָּׂדֶ֖ה וּבְעֹ֣וף הַשָּׁמָ֑יִם וְגַם־דְּגֵ֥י הַיָּ֖ם יֵֽאָסֵֽפוּ׃

<a target = '_blank' href='https://hatanach.geulah.org.il/verse/citation.php?verse=Hos4:4'/> (פרק ד פסוק ד)</a>אַ֥ךְ אִ֛ישׁ אַל־יָרֵ֖ב וְאַל־יֹוכַ֣ח אִ֑ישׁ וְעַמְּךָ֖ כִּמְרִיבֵ֥י כֹהֵֽן׃

<a target = '_blank' href='https://hatanach.geulah.org.il/verse/citation.php?verse=Hos4:5'/> (פרק ד פסוק ה)</a>וְכָֽשַׁלְתָּ֣ הַיֹּ֔ום וְכָשַׁ֧ל גַּם־נָבִ֛יא עִמְּךָ֖ לָ֑יְלָה וְדָמִ֖יתִי אִמֶּֽךָ׃

<a target = '_blank' href='https://hatanach.geulah.org.il/verse/citation.php?verse=Hos4:6'/> (פרק ד פסוק ו)</a>נִדְמ֥וּ עַמִּ֖י מִבְּלִ֣י הַדָּ֑עַת כִּ֣י אַתָּ֞ה הַדַּ֣עַת מָאַ֗סְתָּ וְֽאֶמְאָֽסְא֯ךָ֨ מִכַּהֵ֣ן לִ֔י וַתִּשְׁכַּח֨ תֹּורַ֣ת אֱלֹהֶ֔יךָ אֶשְׁכַּ֥ח בָּנֶ֖יךָ גַּם־אָֽנִי׃

<a target = '_blank' href='https://hatanach.geulah.org.il/verse/citation.php?verse=Hos4:7'/> (פרק ד פסוק ז)</a>כְּרֻבָּ֖ם כֵּ֣ן חָֽטְאוּ־לִ֑י כְּבֹודָ֖ם בְּקָלֹ֥ון אָמִֽיר׃

<a target = '_blank' href='https://hatanach.geulah.org.il/verse/citation.php?verse=Hos4:8'/> (פרק ד פסוק ח)</a>חַטַּ֥את עַמִּ֖י יֹאכֵ֑לוּ וְאֶל־עֲוֹנָ֖ם יִשְׂא֥וּ נַפְשֹֽׁו׃

<a target = '_blank' href='https://hatanach.geulah.org.il/verse/citation.php?verse=Hos4:9'/> (פרק ד פסוק ט)</a>וְהָיָ֥ה כָעָ֖ם כַּכֹּהֵ֑ן וּפָֽקַדְתִּ֤י עָלָיו֨ דְּרָכָ֔יו וּמַֽעֲלָלָ֖יו אָשִׁ֥יב לֹֽו׃

<a target = '_blank' href='https://hatanach.geulah.org.il/verse/citation.php?verse=Hos4:10'/> (פרק ד פסוק י)</a>וְאָֽכְלוּ֨ וְלֹ֣א יִשְׂבָּ֔ע֯וּ הִזְנ֖וּ וְלֹ֣א יִפְרֹ֑צוּ כִּֽי־אֶת־יְהֹוָ֥ה עָֽזְב֖וּ לִשְׁמֹֽר׃

<a target = '_blank' href='https://hatanach.geulah.org.il/verse/citation.php?verse=Hos4:11'/> (פרק ד פסוק יא)</a>זְנ֛וּת וְיַ֥יִן וְתִירֹ֖ושׁ יִקַּח־לֵֽב׃

<a target = '_blank' href='https://hatanach.geulah.org.il/verse/citation.php?verse=Hos4:12'/> (פרק ד פסוק יב)</a>עַמִּי֨ בְּעֵצֹ֣ו יִשְׁאָ֔ל֯ וּמַקְלֹ֖ו יַגִּ֣יד לֹ֑ו כִּ֣י ר֤וּחַ זְנוּנִים֨ הִתְעָ֔ה וַיִּזְנ֖וּ מִתַּ֥חַת אֱלֹֽהֵיהֶֽם׃

<a target = '_blank' href='https://hatanach.geulah.org.il/verse/citation.php?verse=Hos4:13'/> (פרק ד פסוק יג)</a>עַל־רָאשֵׁ֨י הֶֽהָרִ֜ים יְזַבֵּ֗חוּ וְעַל־הַגְּבָעֹות֨ יְקַטֵּ֔רוּ תַּ֣חַת אַלֹּ֧ון וְלִבְנֶ֛ה וְאֵלָ֖ה כִּי־טֹ֣וב צִלָּ֑הּ עַל־כֵּ֗ן תִּזְנֶ֙ינָה֙ בְּנֹ֣ותֵיכֶ֔ם וְכַלֹּֽותֵיכֶ֖ם תְּנָאַֽפְנָה׃

<a target = '_blank' href='https://hatanach.geulah.org.il/verse/citation.php?verse=Hos4:14'/> (פרק ד פסוק יד)</a>לֹֽא־אֶפְקֹ֨וד עַל־בְּנֹֽותֵיכֶ֜ם כִּ֣י תִזְנֶ֗ינָה וְעַל־כַּלֹּֽותֵיכֶם֨ כִּ֣י תְנָאַ֔פְנָה כִּי־הֵם֙ עִם־הַזֹּנֹ֣ות יְפָרֵ֔דוּ וְעִם־הַקְּדֵשֹׁ֖ות יְזַבֵּ֑חוּ וְעָ֥ם לֹֽא־יָבִ֖ין יִלָּבֵֽט׃

<a target = '_blank' href='https://hatanach.geulah.org.il/verse/citation.php?verse=Hos4:15'/> (פרק ד פסוק טו)</a>אִם־זֹנֶ֤ה אַתָּה֨ יִשְׂרָאֵ֔ל אַל־יֶאְשַׁ֖ם יְהוּדָ֑ה וְאַל־תָּבֹ֣אוּ הַגִּלְגָּ֗ל וְאַל־תַּֽעֲלוּ֨ בֵּ֣ית אָ֔וֶן וְאַל־תִּשָּֽׁבְע֖וּ חַי־יְהֹוָֽה׃

<a target = '_blank' href='https://hatanach.geulah.org.il/verse/citation.php?verse=Hos4:16'/> (פרק ד פסוק טז)</a>כִּ֚י כְּפָרָ֣ה סֹֽרֵרָ֔ה סָרַ֖ר יִשְׂרָאֵ֑ל עַתָּה֨ יִרְעֵ֣ם יְהֹוָ֔ה כְּכֶ֖בֶשׂ בַּמֶּרְחָֽב׃

<a target = '_blank' href='https://hatanach.geulah.org.il/verse/citation.php?verse=Hos4:17'/> (פרק ד פסוק יז)</a>חֲב֧וּר עֲצַבִּ֛ים אֶפְרָ֖֯יִם הַנַּח־לֹֽו׃

<a target = '_blank' href='https://hatanach.geulah.org.il/verse/citation.php?verse=Hos4:18'/> (פרק ד פסוק יח)</a>סָ֖ר סָבְאָ֑ם הַזְנֵ֣ה הִזְנ֔וּ אָֽהֲב֥וּ הֵב֛וּ קָלֹ֖ון מָֽגִנֶּֽיהָ׃

<a target = '_blank' href='https://hatanach.geulah.org.il/verse/citation.php?verse=Hos4:19'/> (פרק ד פסוק יט)</a>צָ֥רַֽ֯ר ר֛וּחַ אֹותָ֖הּ בִּכְנָפֶ֑יהָ וְיֵב֖שׁוּ מִזִּבְחֹותָֽם׃ פ

<a target = '_blank' href='https://hatanach.geulah.org.il/verse/citation.php?verse=Hos5:1'/> (פרק ה פסוק א)</a>שִׁמְעוּ־זֹ֨את הַכֹּֽהֲנִ֜ים וְהַקְשִׁ֣יבוּ ׀ בֵּ֣ית יִשְׂרָאֵ֗ל וּבֵ֤ית הַמֶּ֨לֶךְ֙ הַֽאֲזִ֔ינוּ כִּ֥י לָכֶ֖ם הַמִּשְׁפָּ֑ט כִּי־פַח֙ הֱיִיתֶ֣ם לְמִצְפָּ֔ה וְרֶ֖שֶׁת פְּרוּשָׂ֥ה עַל־תָּבֹֽור׃

<a target = '_blank' href='https://hatanach.geulah.org.il/verse/citation.php?verse=Hos5:2'/> (פרק ה פסוק ב)</a>וְשַֽׁחֲטָ֥ה שֵׂטִ֖ים הֶעְמִ֑יקוּ וַֽאֲנִ֖י מוּסָ֥ר לְכֻלָּֽם׃

<a target = '_blank' href='https://hatanach.geulah.org.il/verse/citation.php?verse=Hos5:3'/> (פרק ה פסוק ג)</a>אֲנִי֨ יָדַ֣עְתִּי אֶפְרַ֔יִם וְיִשְׂרָאֵ֖ל לֹֽא־נִכְחַ֣ד מִמֶּ֑נִּי כִּ֤י עַתָּה֨ הִזְנֵ֣יתָ אֶפְרַ֔יִם נִטְמָ֖א יִשְׂרָאֵֽל׃

<a target = '_blank' href='https://hatanach.geulah.org.il/verse/citation.php?verse=Hos5:4'/> (פרק ה פסוק ד)</a>לֹ֤א יִתְּנוּ֨ מַ֣עַלְלֵיהֶ֔ם לָשׁ֖וּב אֶל־אֱלֹֽהֵיהֶ֑ם כִּ֣י ר֤וּחַ זְנוּנִים֨ בְּקִרְבָּ֔ם וְאֶת־יְהֹוָ֖ה לֹ֥א יָדָֽעוּ׃

<a target = '_blank' href='https://hatanach.geulah.org.il/verse/citation.php?verse=Hos5:5'/> (פרק ה פסוק ה)</a>וְעָנָ֥ה גְאֹֽון־יִשְׂרָאֵ֖ל בְּפָנָ֑יו וְיִשְׂרָאֵ֣ל וְאֶפְרַ֗יִם יִכָּֽשְׁלוּ֨ בַּֽעֲוֹנָ֔ם כָּשַׁ֥ל גַּם־יְהוּדָ֖ה עִמָּֽם׃

<a target = '_blank' href='https://hatanach.geulah.org.il/verse/citation.php?verse=Hos5:6'/> (פרק ה פסוק ו)</a>בְּצֹאנָ֣ם וּבִבְקָרָ֗ם יֵֽלְכ֛וּ לְבַקֵּ֥שׁ אֶת־יְהֹוָ֖ה וְלֹ֣א יִמְצָ֑אוּ חָלַ֖ץ מֵהֶֽם׃

<a target = '_blank' href='https://hatanach.geulah.org.il/verse/citation.php?verse=Hos5:7'/> (פרק ה פסוק ז)</a>בַּֽיהֹוָ֣ה בָּגָ֔ד֯וּ כִּֽי־בָנִ֥ים זָרִ֖ים יָלָ֑דוּ עַתָּ֛ה יֹֽאכְלֵ֥ם חֹ֖דֶשׁ אֶת־חֶלְקֵיהֶֽם׃ ס

<a target = '_blank' href='https://hatanach.geulah.org.il/verse/citation.php?verse=Hos5:8'/> (פרק ה פסוק ח)</a>תִּקְע֤וּ שֹׁופָר֨ בַּגִּבְעָ֔ה חֲצֹֽצְרָ֖ה בָּֽרָמָ֑ה הָרִ֨יעוּ֨ בֵּ֣ית אָ֔וֶן אַֽחֲרֶ֖יךָ בִּנְיָמִֽין׃

<a target = '_blank' href='https://hatanach.geulah.org.il/verse/citation.php?verse=Hos5:9'/> (פרק ה פסוק ט)</a>אֶפְרַ֨יִם֨ לְשַׁמָּ֣ה תִֽהְיֶ֔ה בְּיֹ֖ום תֹּֽוכֵחָ֑ה בְּשִׁבְטֵי֨ יִשְׂרָאֵ֔ל הֹודַ֖עְתִּי נֶֽאֱמָנָֽה׃

<a target = '_blank' href='https://hatanach.geulah.org.il/verse/citation.php?verse=Hos5:10'/> (פרק ה פסוק י)</a>הָיוּ֨ שָׂרֵ֣י יְהוּדָ֔ה כְּמַסִּיגֵ֖י גְּב֑וּל עֲלֵיהֶ֕ם אֶשְׁפֹּ֥וךְ כַּמַּ֖יִם עֶבְרָתִֽי׃

<a target = '_blank' href='https://hatanach.geulah.org.il/verse/citation.php?verse=Hos5:11'/> (פרק ה פסוק יא)</a>עָשׁ֥וּק אֶפְרַ֖יִם רְצ֣וּץ מִשְׁפָּ֑ט כִּ֣י הֹואִ֔יל הָלַ֖ךְ אַֽחֲרֵי־צָֽו׃

<a target = '_blank' href='https://hatanach.geulah.org.il/verse/citation.php?verse=Hos5:12'/> (פרק ה פסוק יב)</a>וַֽאֲנִ֥י כָעָ֖שׁ לְאֶפְרָ֑יִם וְכָֽרָקָ֖ב לְבֵ֥ית יְהוּדָֽה׃

<a target = '_blank' href='https://hatanach.geulah.org.il/verse/citation.php?verse=Hos5:13'/> (פרק ה פסוק יג)</a>וַיַּ֨רְא אֶפְרַ֜יִם אֶת־חָלְיֹ֗ו וִֽיהוּדָה֙ אֶת־מְזֹרֹ֔ו וַיֵּ֤לֶךְ אֶפְרַ֨יִם֨ אֶל־אַשּׁ֔וּר וַיִּשְׁלַ֖ח אֶל־מֶ֣לֶךְ יָרֵ֑ב וְה֗וּא לֹ֤א יוּכַל֨ לִרְפֹּ֣א לָכֶ֔ם וְלֹֽא־יִגְהֶ֥ה מִכֶּ֖ם מָזֹֽור׃

<a target = '_blank' href='https://hatanach.geulah.org.il/verse/citation.php?verse=Hos5:14'/> (פרק ה פסוק יד)</a>כִּ֣י אָנֹכִ֤י כַשַּׁ֨חַל֨ לְאֶפְרַ֔יִם וְכַכְּפִ֖יר לְבֵ֣ית יְהוּדָ֑ה אֲנִ֨י אֲנִ֤י אֶטְרֹף֨ וְאֵלֵ֔ךְ אֶשָּׂ֖א וְאֵ֥ין מַצִּֽיל׃

<a target = '_blank' href='https://hatanach.geulah.org.il/verse/citation.php?verse=Hos5:15'/> (פרק ה פסוק טו)</a>אֵלֵ֤ךְ אָשׁ֨וּבָה֙ אֶל־מְקֹומִ֔י עַ֥ד אֲשֶׁר־יֶאְשְׁמ֖וּ וּבִקְשׁ֣וּ פָנָ֑י בַּצַּ֥ר לָהֶ֖ם יְשַֽׁחֲרֻֽנְנִי׃ פ

<a target = '_blank' href='https://hatanach.geulah.org.il/verse/citation.php?verse=Hos6:1'/> (פרק ו פסוק א)</a>לְכוּ֨ וְנָשׁ֣וּבָה אֶל־יְהוָ֔ה כִּ֛י ה֥וּא טָרָ֖֯ף וְיִרְפָּאֵ֑נוּ יַ֖ךְ וְיַחְבְּשֵֽׁנוּ׃

<a target = '_blank' href='https://hatanach.geulah.org.il/verse/citation.php?verse=Hos6:2'/> (פרק ו פסוק ב)</a>יְחַיֵּי֖נוּ מִיֹּמָ֑יִם בַּיֹּום֨ הַשְּׁלִישִׁ֔י יְקִמֵ֖נוּ וְנִֽחְיֶ֥ה לְפָנָֽיו׃

<a target = '_blank' href='https://hatanach.geulah.org.il/verse/citation.php?verse=Hos6:3'/> (פרק ו פסוק ג)</a>וְנֵדְעָ֣ה נִרְדְּפָ֗ה לָדַ֨עַת֨ אֶת־יְהֹוָ֔ה כְּשַׁ֖חַר נָכֹ֣ון מֹֽצָאֹ֑ו וְיָבֹ֤וא כַגֶּ֙שֶׁם֨ לָ֔נוּ כְּמַלְקֹ֖ושׁ יֹ֥ורֶה אָֽרֶץ׃

<a target = '_blank' href='https://hatanach.geulah.org.il/verse/citation.php?verse=Hos6:4'/> (פרק ו פסוק ד)</a>מָ֤ה אֶֽעֱשֶׂה־לְּךָ֙ אֶפְרַ֔יִם מָ֥ה אֶֽעֱשֶׂה־לְּךָ֖ יְהוּדָ֑ה וְחַסְדְּכֶם֨ כַּֽעֲנַן־בֹּ֔קֶר וְכַטַּ֖ל מַשְׁכִּ֥ים הֹלֵֽךְ׃

<a target = '_blank' href='https://hatanach.geulah.org.il/verse/citation.php?verse=Hos6:5'/> (פרק ו פסוק ה)</a>עַל־כֵּ֗ן חָצַ֨בְתִּי֨ בַּנְּבִיאִ֔ים הֲרַגְתִּ֖ים בְּאִמְרֵי־פִ֑י וּמִשְׁפָּטֶ֖יךָ אֹ֥ור יֵצֵֽא׃

<a target = '_blank' href='https://hatanach.geulah.org.il/verse/citation.php?verse=Hos6:6'/> (פרק ו פסוק ו)</a>כִּ֛י חֶ֥סֶד חָפַ֖צְתִּי וְלֹא־זָ֑בַח וְדַ֥עַת אֱלֹהִ֖ים מֵֽעֹלֹֽות׃

<a target = '_blank' href='https://hatanach.geulah.org.il/verse/citation.php?verse=Hos6:7'/> (פרק ו פסוק ז)</a>וְהֵ֕מָּה כְּאָדָ֖ם עָֽבְר֣וּ בְרִ֑ית שָׁ֖ם בָּ֥גְדוּ בִֽי׃

<a target = '_blank' href='https://hatanach.geulah.org.il/verse/citation.php?verse=Hos6:8'/> (פרק ו פסוק ח)</a>גִּלְעָ֕ד קִרְיַ֖ת פֹּ֣עֲלֵי אָ֑וֶן עֲקֻבָּ֖ה מִדָּֽם׃

<a target = '_blank' href='https://hatanach.geulah.org.il/verse/citation.php?verse=Hos6:9'/> (פרק ו פסוק ט)</a>וּכְחַכֵּ֨י אִ֜ישׁ גְּדוּדִ֗ים חֶ֚בֶר כֹּ֣הֲנִ֔ים דֶּ֖רֶךְ יְרַצְּח֣וּ שֶׁ֑כְמָה כִּ֥י זִמָּ֖ה עָשֽׂוּ׃

<a target = '_blank' href='https://hatanach.geulah.org.il/verse/citation.php?verse=Hos6:10'/> (פרק ו פסוק י)</a>בְּבֵית֙ יִשְׂרָאֵ֔ל רָאִ֖יתִי שַֽׁעֲרֽיּ֯רִיָּ֑ה שָׁ֚ם זְנ֣וּת לְאֶפְרַ֔יִם נִטְמָ֖א יִשְׂרָאֵֽל׃

<a target = '_blank' href='https://hatanach.geulah.org.il/verse/citation.php?verse=Hos6:11'/> (פרק ו פסוק יא)</a>גַּם־יְהוּדָ֕ה שָׁ֥ת קָצִ֖יר לָ֑ךְ בְּשׁוּבִ֖י שְׁב֥וּת עַמִּֽי׃ פ

<a target = '_blank' href='https://hatanach.geulah.org.il/verse/citation.php?verse=Hos7:1'/> (פרק ז פסוק א)</a>כְּרָפְאִ֣י לְיִשְׂרָאֵ֗ל וְנִגְלָ֞ה עֲוֹ֤ן אֶפְרַ֨יִם֙ וְרָעֹ֣ות שֹֽׁמְרֹ֔ון כִּ֥י פָֽעֲל֖וּ שָׁ֑קֶר וְגַנָּ֣ב יָבֹ֔וא פָּשַׁ֥ט גְּד֖וּד בַּחֽוּץ׃

<a target = '_blank' href='https://hatanach.geulah.org.il/verse/citation.php?verse=Hos7:2'/> (פרק ז פסוק ב)</a>וּבַל־יֹֽאמְרוּ֨ לִלְבָבָ֔ם כָּל־רָֽעָתָ֖ם זָכָ֑רְתִּי עַתָּה֙ סְבָב֣וּם מַֽעַלְלֵיהֶ֔ם נֶ֥גֶד פָּנַ֖י הָיֽוּ׃

<a target = '_blank' href='https://hatanach.geulah.org.il/verse/citation.php?verse=Hos7:3'/> (פרק ז פסוק ג)</a>בְּרָֽעָתָ֖ם יְשַׂמְּחוּ־מֶ֑לֶךְ וּבְכַֽחֲשֵׁיהֶ֖ם שָׂרִֽים׃

<a target = '_blank' href='https://hatanach.geulah.org.il/verse/citation.php?verse=Hos7:4'/> (פרק ז פסוק ד)</a>כֻּלָּם֨ מְנָ֣אֲפִ֔ים כְּמֹ֣ו תַנּ֔וּר בֹּעֵ֖רָ֯ה מֵֽאֹפֶ֑ה יִשְׁבֹּ֣ות מֵעִ֔יר מִלּ֥וּשׁ בָּצֵ֖ק עַד־חֻמְצָתֹֽו׃

<a target = '_blank' href='https://hatanach.geulah.org.il/verse/citation.php?verse=Hos7:5'/> (פרק ז פסוק ה)</a>יֹ֣ום מַלְכֵּ֔נוּ הֶֽחֱל֥וּ שָׂרִ֖ים חֲמַ֣ת מִיָּ֑יִן מָשַׁ֥ךְ יָדֹ֖ו אֶת־לֹֽצְצִֽים׃

<a target = '_blank' href='https://hatanach.geulah.org.il/verse/citation.php?verse=Hos7:6'/> (פרק ז פסוק ו)</a>כִּי־קֵֽרְב֧וּ כַתַּנּ֛וּר לִבָּ֖ם בְּאָרְבָּ֑ם כָּל־הַלַּ֨יְלָה֙ יָשֵׁ֣ן אֹֽפֵהֶ֔ם בֹּ֕קֶר ה֥וּא בֹעֵ֖ר כְּאֵ֥שׁ לֶֽהָבָֽה׃

<a target = '_blank' href='https://hatanach.geulah.org.il/verse/citation.php?verse=Hos7:7'/> (פרק ז פסוק ז)</a>כֻּלָּ֤ם יֵחַ֨מּוּ֨ כַּתַּנּ֔וּר וְאָֽכְל֖וּ אֶת־שֹֽׁפְטֵיהֶ֑ם כָּל־מַלְכֵיהֶ֣ם נָפָ֔ל֯וּ אֵֽין־קֹרֵ֥א בָהֶ֖ם אֵלָֽי׃

<a target = '_blank' href='https://hatanach.geulah.org.il/verse/citation.php?verse=Hos7:8'/> (פרק ז פסוק ח)</a>אֶפְרַ֕יִם בָּֽעַמִּ֖ים ה֣וּא יִתְבֹּולָ֑ל אֶפְרַ֛יִם הָיָ֥ה עֻגָֿ֖ה בְּלִ֥י הֲפוּכָֽה׃

<a target = '_blank' href='https://hatanach.geulah.org.il/verse/citation.php?verse=Hos7:9'/> (פרק ז פסוק ט)</a>אָֽכְל֤וּ זָרִים֙ כֹּחֹ֔ו וְה֖וּא לֹ֣א יָדָ֑ע גַּם־שֵׂיבָה֙ זָ֣רְקָה בֹּ֔ו וְה֖וּא לֹ֥א יָדָֽע׃

<a target = '_blank' href='https://hatanach.geulah.org.il/verse/citation.php?verse=Hos7:10'/> (פרק ז פסוק י)</a>וְעָנָ֥ה גְאֹֽון־יִשְׂרָאֵ֖ל בְּפָנָ֑יו וְלֹא־שָׁ֨בוּ֨ אֶל־יְהֹוָ֣ה אֱלֹֽהֵיהֶ֔ם וְלֹ֥א בִקְֿשֻׁ֖הוּ בְּכָל־זֹֽאת׃

<a target = '_blank' href='https://hatanach.geulah.org.il/verse/citation.php?verse=Hos7:11'/> (פרק ז פסוק יא)</a>וַיְהִ֣י אֶפְרַ֔יִם כְּיֹונָ֥ה פֹותָ֖ה אֵ֣ין לֵ֑ב מִצְרַ֥יִם קָרָ֖֯אוּ אַשּׁ֥וּר הָלָֽכוּ׃

<a target = '_blank' href='https://hatanach.geulah.org.il/verse/citation.php?verse=Hos7:12'/> (פרק ז פסוק יב)</a>כַּֽאֲשֶׁ֣ר יֵלֵ֗כוּ אֶפְרֹ֤ושׂ עֲלֵיהֶם֨ רִשְׁתִּ֔י כְּעֹ֥וף הַשָּׁמַ֖יִם אֹֽורִידֵ֑ם אַיְסִירֵ֕ם כְּשֵׁ֖מַע לַֽעֲדָתָֽם׃

<a target = '_blank' href='https://hatanach.geulah.org.il/verse/citation.php?verse=Hos7:13'/> (פרק ז פסוק יג)</a>אֹ֤וי לָהֶם֨ כִּי־נָֽדְד֣וּ מִמֶּ֔נִּי שֹׁ֥ד לָהֶ֖ם כִּי־פָ֣שְׁעוּ בִ֑י וְאָֽנֹכִ֣י אֶפְדֵּ֔ם וְהֵ֕מָּה דִּבְּר֥וּ עָלַ֖י כְּזָבִֽים׃

<a target = '_blank' href='https://hatanach.geulah.org.il/verse/citation.php?verse=Hos7:14'/> (פרק ז פסוק יד)</a>וְלֹא־זָֽעֲק֤וּ אֵלַי֙ בְּלִבָּ֔ם כִּ֥י יְיֵלִ֖ילוּ עַל־מִשְׁכְּבֹותָ֑ם עַל־דָּגָ֧ן וְתִירֹ֛ושׁ יִתְגֹּורָ֖רוּ יָס֥וּרוּ בִֽי׃

<a target = '_blank' href='https://hatanach.geulah.org.il/verse/citation.php?verse=Hos7:15'/> (פרק ז פסוק טו)</a>וַֽאֲנִ֣י יִסַּ֔רְתִּי חִזַּ֖קְתִּי זְרֹ֣ועֹתָ֑ם וְאֵלַ֖י יְחַשְּׁבוּ־רָֽע׃

<a target = '_blank' href='https://hatanach.geulah.org.il/verse/citation.php?verse=Hos7:16'/> (פרק ז פסוק טז)</a>יָשׁ֣וּבוּ ׀ לֹ֣א עָ֗ל הָיוּ֨ כְּקֶ֣שֶׁת רְמִיָּ֔ה יִפְּל֥וּ בַחֶ֛רֶב שָֽׂרֵיהֶ֖ם מִזַּ֣עַם לְשֹׁונָ֑ם זֹ֥ו לַעְגָ֖ם בְּאֶ֥רֶץ מִצְרָֽיִם׃ פ

<a target = '_blank' href='https://hatanach.geulah.org.il/verse/citation.php?verse=Hos8:1'/> (פרק ח פסוק א)</a>אֶל־חִכְּךָ֣ שֹׁפָ֔ר כַּנֶּ֖שֶׁר עַל־בֵּ֣ית יְהֹוָ֑ה יַ֚עַן עָבְר֣וּ בְרִיתִ֔י וְעַל־תֹּֽורָתִ֖י פָּשָֽׁעוּ׃

<a target = '_blank' href='https://hatanach.geulah.org.il/verse/citation.php?verse=Hos8:2'/> (פרק ח פסוק ב)</a>לִ֖י יִזְעָ֑קוּ אֱלֹהַ֥י יְדַֽעֲנ֖וּךָ יִשְׂרָאֵֽל׃

<a target = '_blank' href='https://hatanach.geulah.org.il/verse/citation.php?verse=Hos8:3'/> (פרק ח פסוק ג)</a>זָנַ֥ח יִשְׂרָאֵ֖ל טֹ֑וב אֹויֵ֖ב יִרְדְּפֹֽו׃

<a target = '_blank' href='https://hatanach.geulah.org.il/verse/citation.php?verse=Hos8:4'/> (פרק ח פסוק ד)</a>הֵ֤ם הִמְלִ֨יכוּ֙ וְלֹ֣א מִמֶּ֔נִּי הֵשִׂ֖ירוּ וְלֹ֣א יָדָ֑עְתִּי כַּסְפָּ֣ם וּזְהָבָ֗ם עָשׂ֤וּ לָהֶם֙ עֲצַבִּ֔ים לְמַ֖עַן יִכָּרֵֽת׃

<a target = '_blank' href='https://hatanach.geulah.org.il/verse/citation.php?verse=Hos8:5'/> (פרק ח פסוק ה)</a>זָנַ֤ח עֶגְלֵךְ֨ שֹֽׁמְרֹ֔ון חָרָ֥ה אַפִּ֖י בָּ֑ם עַד־מָתַ֕י לֹ֥א יֽוּכְל֖וּ נִקָּיֹֽן׃

<a target = '_blank' href='https://hatanach.geulah.org.il/verse/citation.php?verse=Hos8:6'/> (פרק ח פסוק ו)</a>כִּ֤י מִיִּשְׂרָאֵל֨ וְה֔וּא חָרָ֣שׁ עָשָׂ֔הוּ וְלֹ֥א אֱלֹהִ֖ים ה֑וּא כִּֽי־שְׁבָבִ֣ים יִֽהְיֶ֔ה עֵ֖גֶל שֹֽׁמְרֹֽון׃

<a target = '_blank' href='https://hatanach.geulah.org.il/verse/citation.php?verse=Hos8:7'/> (פרק ח פסוק ז)</a>כִּ֛י ר֥וּחַ יִזְרָ֖֯עוּ וְסוּפָ֣תָה יִקְצֹ֑רוּ קָמָ֣ה אֵֽין־לֹ֗ו צֶ֚מַח בְּלִ֣י יַֽעֲשֶׂה־קֶּ֔מַח אוּלַ֣י יַֽעֲשֶׂ֔ה זָרִ֖ים יִבְלָעֻֽהוּ׃

<a target = '_blank' href='https://hatanach.geulah.org.il/verse/citation.php?verse=Hos8:8'/> (פרק ח פסוק ח)</a>נִבְלַ֖ע יִשְׂרָאֵ֑ל עַתָּה֙ הָי֣וּ בַגֹּויִ֔ם כִּכְלִ֖י אֵֽין־חֵ֥פֶץ בֹּֽו׃

<a target = '_blank' href='https://hatanach.geulah.org.il/verse/citation.php?verse=Hos8:9'/> (פרק ח פסוק ט)</a>כִּי־הֵ֨מָּה֙ עָל֣וּ אַשּׁ֔וּר פֶּ֖רֶא בֹּודֵ֣ד לֹ֑ו אֶפְרַ֖יִם הִתְנ֥וּ אֲהָבִֽים׃

<a target = '_blank' href='https://hatanach.geulah.org.il/verse/citation.php?verse=Hos8:10'/> (פרק ח פסוק י)</a>גַּ֛ם כִּֽי־יִתְנ֥וּ בַגֹּויִ֖ם עַתָּ֣ה אֲקַבְּצֵ֑ם וַיָּחֵ֣לּוּ מְעָ֔ט֯ מִמַּשָּׂ֖א מֶ֥לֶךְ שָׂרִֽים׃

<a target = '_blank' href='https://hatanach.geulah.org.il/verse/citation.php?verse=Hos8:11'/> (פרק ח פסוק יא)</a>כִּֽי־הִרְבָּ֥ה אֶפְרַ֛יִם מִזְבְּחֹ֖ות לַֽחֲטֹ֑א הָֽיוּ־לֹ֥ו מִזְבְּחֹ֖ות לַֽחֲטֹֽא׃

<a target = '_blank' href='https://hatanach.geulah.org.il/verse/citation.php?verse=Hos8:12'/> (פרק ח פסוק יב)</a>אֶ֨כְתָּו֯ב־לֹ֔ו רֻבֵּ֖ו֯ תֹּֽורָתִ֑י כְּמֹו־זָ֖ר נֶחְשָֽׁבוּ׃

<a target = '_blank' href='https://hatanach.geulah.org.il/verse/citation.php?verse=Hos8:13'/> (פרק ח פסוק יג)</a>זִבְחֵ֣י הַבְהָבַ֗י יִזְבְּח֤וּ בָשָׂר֨ וַיֹּאכֵ֔לוּ יְהֹוָ֖ה לֹ֣א רָצָ֑ם עַתָּ֞ה יִזְכֹּ֤ור עֲוֹנָם֙ וְיִפְקֹ֣ד חַטֹּאתָ֔ם הֵ֖מָּה מִצְרַ֥יִם יָשֽׁוּבוּ׃

<a target = '_blank' href='https://hatanach.geulah.org.il/verse/citation.php?verse=Hos8:14'/> (פרק ח פסוק יד)</a>וַיִּשְׁכַּ֨ח יִשְׂרָאֵ֜ל אֶת־עֹשֵׂ֗הוּ וַיִּ֨בֶן֨ הֵֽיכָלֹ֔ות וִֽיהוּדָ֕ה הִרְבָּ֖ה עָרִ֣ים בְּצֻרֹ֑ות וְשִׁלַּ֤חְתִּי אֵשׁ֨ בְּעָרָ֔יו וְאָֽכְלָ֖ה אַרְמְנֹתֶֽיהָ׃ פ

<a target = '_blank' href='https://hatanach.geulah.org.il/verse/citation.php?verse=Hos9:1'/> (פרק ט פסוק א)</a>אַל־תִּשְׂמַ֨ח יִשְׂרָאֵ֤ל ׀ אֶל־גִּיל֨ כָּֽעַמִּ֔ים כִּ֥י זָנִ֖יתָ מֵעַ֣ל אֱלֹהֶ֑יךָ אָהַ֣בְתָּ אֶתְנָ֔ן עַ֖ל כָּל־גָּרְנֹ֥ות דָּגָֽן׃

<a target = '_blank' href='https://hatanach.geulah.org.il/verse/citation.php?verse=Hos9:2'/> (פרק ט פסוק ב)</a>גֹּ֥רֶן וָיֶ֖קֶב לֹ֣א יִרְעֵ֑ם וְתִירֹ֖ושׁ יְכַ֥חֶשׁ בָּֽ֯הּ׃

<a target = '_blank' href='https://hatanach.geulah.org.il/verse/citation.php?verse=Hos9:3'/> (פרק ט פסוק ג)</a>לֹ֥א יֵֽשְׁב֖וּ בְּאֶ֣רֶץ יְהֹוָ֑ה וְשָׁ֤ב אֶפְרַ֨יִם֙ מִצְרַ֔יִם וּבְאַשּׁ֖וּר טָמֵ֥א יֹאכֵֽלוּ׃

<a target = '_blank' href='https://hatanach.geulah.org.il/verse/citation.php?verse=Hos9:4'/> (פרק ט פסוק ד)</a>לֹֽא־יִסְּכ֨וּ לַֽיהֹוָ֥ה ׀ יַיִן֘ וְלֹ֣א יֶֽעֶרְבוּ־לֹו֒ זִבְחֵיהֶ֗ם כְּלֶ֤חֶם אֹונִים֨ לָהֶ֔ם כָּל־אֹֽכְלָ֖יו יִטַּמָּ֑אוּ כִּֽי־לַחְמָ֣ם לְנַפְשָׁ֔ם לֹ֥א יָבֹ֖וא בֵּ֥ית יְהֹוָֽה׃

<a target = '_blank' href='https://hatanach.geulah.org.il/verse/citation.php?verse=Hos9:5'/> (פרק ט פסוק ה)</a>מַה־תַּֽעֲשׂ֖וּ לְיֹ֣ום מֹועֵ֑ד וּלְיֹ֖ום חַג־יְהֹוָֽה׃

<a target = '_blank' href='https://hatanach.geulah.org.il/verse/citation.php?verse=Hos9:6'/> (פרק ט פסוק ו)</a>כִּֽי־הִנֵּ֤ה הָֽלְכוּ֙ מִשֹּׁ֔ד מִצְרַ֥יִם תְּקַבְּצֵ֖ם מֹ֣ף תְּקַבְּרֵ֑ם מַחְמַ֣ד לְכַסְפָּ֗ם קִמֹּושׂ֨ יִֽירָשֵׁ֔ם חֹ֖וחַ בְּאָֽהֳלֵיהֶֽם׃

<a target = '_blank' href='https://hatanach.geulah.org.il/verse/citation.php?verse=Hos9:7'/> (פרק ט פסוק ז)</a>בָּ֣אוּ ׀ יְמֵ֣י הַפְּקֻדָּ֗ה בָּ֚אוּ יְמֵ֣י הַשִׁלֻּ֔ם יֵֽדְע֖וּ יִשְׂרָאֵ֑ל אֱוִ֣יל הַנָּבִ֗יא מְשֻׁגָּע֨ אִ֣ישׁ הָר֔וּחַ עַ֚ל רֹ֣ב עֲוֹֽנְךָ֔ וְרַבָּ֖ה מַשְׂטֵמָֽה׃

<a target = '_blank' href='https://hatanach.geulah.org.il/verse/citation.php?verse=Hos9:8'/> (פרק ט פסוק ח)</a>צֹופֶ֥ה אֶפְרַ֖יִם עִם־אֱלֹהָ֑י נָבִ֞יא פַּ֤ח יָקֹושׁ֨ עַל־כָּל־דְּרָכָ֔יו מַשְׂטֵמָ֖ה בְּבֵ֥ית אֱלֹהָֽיו׃

<a target = '_blank' href='https://hatanach.geulah.org.il/verse/citation.php?verse=Hos9:9'/> (פרק ט פסוק ט)</a>הֶעְמִֽיקוּ־שִׁחֵ֖תוּ כִּימֵ֣י הַגִּבְעָ֑ה יִזְכֹּ֣ור עֲוֹנָ֔ם יִפְקֹ֖וד חַטֹּאתָֽם׃ ס

<a target = '_blank' href='https://hatanach.geulah.org.il/verse/citation.php?verse=Hos9:10'/> (פרק ט פסוק י)</a>כַּֽעֲנָבִ֣ים בַּמִּדְבָּ֗ר מָצָ֨אתִי֨ יִשְׂרָאֵ֔ל כְּבִכּוּרָ֤ה בִתְאֵנָה֨ בְּרֵ֣אשִׁיתָ֔הּ רָאִ֖יתִי אֲבֹֽותֵיכֶ֑ם הֵ֜מָּה בָּ֣אוּ בַֽעַל־פְּעֹ֗ור וַיִּנָּֽזְרוּ֙ לַבֹּ֔שֶׁת וַיִּֽהְי֥וּ שִׁקּוּצִ֖ים כְּאָֽהֳבָֽם׃

<a target = '_blank' href='https://hatanach.geulah.org.il/verse/citation.php?verse=Hos9:11'/> (פרק ט פסוק יא)</a>אֶפְרַ֕יִם כָּעֹ֖וף יִתְעֹופֵ֣ף כְּבֹודָ֑ם מִלֵּדָ֥ה וּמִבֶּ֖טֶן וּמֵהֵֽרָיֹֽון׃

<a target = '_blank' href='https://hatanach.geulah.org.il/verse/citation.php?verse=Hos9:12'/> (פרק ט פסוק יב)</a>כִּ֤י אִם־יְגַדְּלוּ֙ אֶת־בְּנֵיהֶ֔ם וְשִׁכַּלְתִּ֖ים מֵֽאָדָ֑ם כִּֽי־גַם־אֹ֥וי לָהֶ֖ם בְּשׂוּרִ֥י מֵהֶֽם׃

<a target = '_blank' href='https://hatanach.geulah.org.il/verse/citation.php?verse=Hos9:13'/> (פרק ט פסוק יג)</a>אֶפְרַ֛יִם כַּֽאֲשֶֽׁר־רָאִ֥יתִי לְצֹ֖ור שְׁתוּלָ֣ה בְנָוֶ֑ה וְאֶפְרַ֕יִם לְהֹוצִ֥יא אֶל־הֹורֵ֖ג בָּנָֽיו׃

<a target = '_blank' href='https://hatanach.geulah.org.il/verse/citation.php?verse=Hos9:14'/> (פרק ט פסוק יד)</a>תֵּֽן־לָהֶ֥ם יְהֹוָ֖ה מַה־תִּתֵּ֑ן תֵּן־לָהֶם֙ רֶ֣חֶם מַשְׁכִּ֔יל וְשָׁדַ֖יִם צֹמְקִֽים׃

<a target = '_blank' href='https://hatanach.geulah.org.il/verse/citation.php?verse=Hos9:15'/> (פרק ט פסוק טו)</a>כָּל־רָֽעָתָ֤ם בַּגִּלְגָּל֨ כִּי־שָׁ֣ם שְׂנֵאתִ֔ים עַ֚ל רֹ֣עַ מַֽעַלְלֵיהֶ֔ם מִבֵּיתִ֖י אֲגָרְשֵׁ֑ם לֹ֤א אֹוסֵף֨ אַֽהֲבָתָ֔ם כָּל־שָֽׂרֵיהֶ֖ם סֹֽורְרִֽים׃

<a target = '_blank' href='https://hatanach.geulah.org.il/verse/citation.php?verse=Hos9:16'/> (פרק ט פסוק טז)</a>הֻכָּ֣ה אֶפְרַ֔יִם שָׁרְשָׁ֥ם יָבֵ֖שׁ פְּרִ֣י בַלי֯־יַֽעֲשׂ֑וּן גַּ֚ם כִּ֣י יֵֽלֵד֔וּן וְהֵֽמַתִּ֖י מַֽחֲמַדֵּ֥י בִטְנָֽם׃

<a target = '_blank' href='https://hatanach.geulah.org.il/verse/citation.php?verse=Hos9:17'/> (פרק ט פסוק יז)</a>יִמְאָסֵ֣ם אֱלֹהַ֔י כִּ֛י לֹ֥א שָֽׁמְע֖וּ לֹ֑ו וְיִֽהְי֥וּ נֹֽדְדִ֖ים בַּגֹּויִֽם׃ ס

<a target = '_blank' href='https://hatanach.geulah.org.il/verse/citation.php?verse=Hos10:1'/> (פרק י פסוק א)</a>גֶּ֤פֶן בֹּוקֵק֙ יִשְׂרָאֵ֔ל פְּרִ֖י יְשַׁוֶּה־לֹּ֑ו כְּרֹ֣ב לְפִרְיֹ֗ו הִרְבָּה֙ לַמִּזְבְּחֹ֔ות כְּטֹ֣וב לְאַרְצֹ֔ו הֵטִ֖יבוּ מַצֵּבֹֽות׃

<a target = '_blank' href='https://hatanach.geulah.org.il/verse/citation.php?verse=Hos10:2'/> (פרק י פסוק ב)</a>חָלַ֥ק לִבָּ֖ם עַתָּ֣ה יֶאְשָׁ֑מוּ ה֚וּא יַֽעֲרֹ֣ף מִזְבְּחֹותָ֔ם יְשֹׁדֵ֖ד מַצֵּֽבֹותָֽם׃

<a target = '_blank' href='https://hatanach.geulah.org.il/verse/citation.php?verse=Hos10:3'/> (פרק י פסוק ג)</a>כִּ֤י עַתָּה֙ יֹֽאמְר֔וּ אֵ֥ין מֶ֖לֶךְ לָ֑נוּ כִּ֣י לֹ֤א יָרֵ֨אנוּ֨ אֶת־יְהֹוָ֔ה וְהַמֶּ֖לֶךְ מַה־יַּֽעֲשֶׂה־לָּֽנוּ׃

<a target = '_blank' href='https://hatanach.geulah.org.il/verse/citation.php?verse=Hos10:4'/> (פרק י פסוק ד)</a>דִּבְּר֣וּ דְבָרִ֔ים אָלֹ֥ות שָׁ֖וְא כָּרֹ֣ת בְּרִ֑ית וּפָרַ֤ח כָּרֹאשׁ֙ מִשְׁפָּ֔ט עַ֖ל תַּלְמֵ֥י שָׂדָֽי׃

<a target = '_blank' href='https://hatanach.geulah.org.il/verse/citation.php?verse=Hos10:5'/> (פרק י פסוק ה)</a>לְעֶגְלֹות֨ בֵּ֣ית אָ֔וֶן יָג֖וּרוּ שְׁכַ֣ן שֹֽׁמְרֹ֑ון כִּֽי־אָבַ֨ל עָלָ֜יו עַמֹּ֗ו וּכְמָרָיו֙ עָלָ֣יו יָגִ֔ילוּ עַל־כְּבֹודֹ֖ו כִּֽי־גָלָ֥ה מִמֶּֽנּוּ׃

<a target = '_blank' href='https://hatanach.geulah.org.il/verse/citation.php?verse=Hos10:6'/> (פרק י פסוק ו)</a>גַּם־אֹותֹו֙ לְאַשּׁ֣וּר יוּ֯בָ֔ל מִנְחָ֖ה לְמֶ֣לֶךְ יָרֵ֑ב בָּשְׁנָה֙ אֶפְרַ֣יִם יִקָּ֔ח֯ וְיֵבֹ֥ושׁ יִשְׂרָאֵ֖ל מֵֽעֲצָתֹֽו׃

<a target = '_blank' href='https://hatanach.geulah.org.il/verse/citation.php?verse=Hos10:7'/> (פרק י פסוק ז)</a>נִדְמֶ֥ה שֹֽׁמְרֹ֖ון מַלְכָּ֑הּ כְּקֶ֖צֶף עַל־פְּנֵי־מָֽיִם׃

<a target = '_blank' href='https://hatanach.geulah.org.il/verse/citation.php?verse=Hos10:8'/> (פרק י פסוק ח)</a>וְנִשְׁמְד֞וּ בָּמֹ֣ות אָ֗וֶן חַטַּאת֨ יִשְׂרָאֵ֔ל קֹ֣וץ וְדַרְדַּ֔ר יַֽעֲלֶ֖ה עַל־מִזְבְּחֹותָ֑ם וְאָֽמְר֤וּ לֶֽהָרִים֙ כַּסּ֔וּנוּ וְלַגְּבָעֹ֖ות נִפְל֥וּ עָלֵֽינוּ׃ ס

<a target = '_blank' href='https://hatanach.geulah.org.il/verse/citation.php?verse=Hos10:9'/> (פרק י פסוק ט)</a>מִימֵי֨ הַגִּבְעָ֔ה חָטָ֖אתָ יִשְׂרָאֵ֑ל שָׁ֣ם עָמָ֔ד֯וּ לֹֽא־תַשִּׂיגֵ֧ם בַּגִּבְעָ֛ה מִלְחָמָ֖ה עַל־בְּנֵ֥י עַלְוָֽה׃

<a target = '_blank' href='https://hatanach.geulah.org.il/verse/citation.php?verse=Hos10:10'/> (פרק י פסוק י)</a>בְּאַוָּתִ֖י וְאֶסֳּרֵ֑ם וְאֻסְּפ֤וּ עֲלֵיהֶם֙ עַמִּ֔ים בְּאָסְרָ֖ם לִשְׁתֵּ֥י עֽ֯יֹנֹתָֽם׃

<a target = '_blank' href='https://hatanach.geulah.org.il/verse/citation.php?verse=Hos10:11'/> (פרק י פסוק יא)</a>וְאֶפְרַ֜יִם עֶגְלָ֤ה מְלֻמָּדָה֨ אֹהַ֣בְתִּי לָד֔וּשׁ וַֽאֲנִ֣י עָבַ֔רְתִּי עַל־ט֖וּב צַוָּארָ֑הּ אַרְכִּ֤יב אֶפְרַ֨יִם֨ יַֽחֲרֹ֣ושׁ יְהוּדָ֔ה יְשַׂדֶּד־לֹ֖ו יַֽעֲקֹֽב׃

<a target = '_blank' href='https://hatanach.geulah.org.il/verse/citation.php?verse=Hos10:12'/> (פרק י פסוק יב)</a>זִרְע֨וּ לָכֶ֤ם לִצְדָקָה֨ קִצְר֣וּ לְפִי־חֶ֔סֶד נִ֥ירוּ לָכֶ֖ם נִ֑יר וְעֵת֙ לִדְרֹ֣ושׁ אֶת־יְהֹוָ֔ה עַד־יָבֹ֕וא וְיֹורֶ֥ה צֶ֖דֶק לָכֶֽם׃

<a target = '_blank' href='https://hatanach.geulah.org.il/verse/citation.php?verse=Hos10:13'/> (פרק י פסוק יג)</a>חֲרַשְׁתֶּם־רֶ֛שַׁע עַוְלָ֥תָה קְצַרְתֶּ֖ם אֲכַלְתֶּ֣ם פְּרִי־כָ֑חַשׁ כִּֽי־בָטַ֥חְתָּ בְדַרְכְּךָ֖ בְּרֹ֥ב גִּבֹּורֶֽיךָ׃

<a target = '_blank' href='https://hatanach.geulah.org.il/verse/citation.php?verse=Hos10:14'/> (פרק י פסוק יד)</a>וְקָ֣אם שָׁאֹון֮ בְּעַמֶּיךָ֒ וְכָל־מִבְצָרֶ֣יךָ יוּשָּׁ֔ד֯ כְּשֹׁ֧ד שַׁלְמַ֛ן בֵּ֥ית אַרְבֵּ֖אל בְּיֹ֣ום מִלְחָמָ֑ה אֵ֥ם עַל־בָּנִ֖ים רֻטָּֽשָׁה׃

<a target = '_blank' href='https://hatanach.geulah.org.il/verse/citation.php?verse=Hos10:15'/> (פרק י פסוק טו)</a>כָּ֗כָה עָשָׂ֤ה לָכֶם֨ בֵּֽית־אֵ֔ל מִפְּנֵ֖י רָעַ֣ת רָֽעַתְכֶ֑ם בַּשַּׁ֕חַר נִדְמֹ֥ה נִדְמָ֖ה מֶ֥לֶךְ יִשְׂרָאֵֽל׃ פ

<a target = '_blank' href='https://hatanach.geulah.org.il/verse/citation.php?verse=Hos11:1'/> (פרק יא פסוק א)</a>כִּ֛י נַ֥עַר יִשְׂרָאֵ֖ל וָאֹֽהֲבֵ֑הוּ וּמִמִּצְרַ֖יִם קָרָ֥אתִי לִבְנִֽי׃

<a target = '_blank' href='https://hatanach.geulah.org.il/verse/citation.php?verse=Hos11:2'/> (פרק יא פסוק ב)</a>קָֽרְא֖וּ לָהֶ֑ם כֵּ֚ן הָֽלְכ֣וּ מִפְּנֵיהֶ֔ם לַבְּעָלִ֣ים יְזַבֵּ֔חוּ וְלַפְּסִלִ֖ים יְקַטֵּרֽוּן׃

<a target = '_blank' href='https://hatanach.geulah.org.il/verse/citation.php?verse=Hos11:3'/> (פרק יא פסוק ג)</a>וְאָֽנֹכִי֨ תִרְגַּ֣לְתִּי לְאֶפְרַ֔יִם קָחָ֖֯ם עַל־זְרֹֽועֹתָ֑יו וְלֹ֥א יָֽדְע֖וּ כִּ֥י רְפָאתִֽים׃

<a target = '_blank' href='https://hatanach.geulah.org.il/verse/citation.php?verse=Hos11:4'/> (פרק יא פסוק ד)</a>בְּחַבְלֵ֨י אָדָ֤ם אֶמְשְׁכֵם֨ בַּֽעֲבֹתֹ֣ות אַֽהֲבָ֔ה וָֽאֶהְיֶ֥ה לָהֶ֛ם כִּמְרִ֥ימֵי עֹ֖ל עַ֣ל לְחֵיהֶ֑ם וְאַ֥ט אֵלָ֖יו אֹוכִֽיל׃

<a target = '_blank' href='https://hatanach.geulah.org.il/verse/citation.php?verse=Hos11:5'/> (פרק יא פסוק ה)</a>לֹ֤א יָשׁוּב֙ אֶל־אֶ֣רֶץ מִצְרַ֔יִם וְאַשּׁ֖וּר ה֣וּא מַלְכֹּ֑ו כִּ֥י מֵֽאֲנ֖וּ לָשֽׁוּב׃

<a target = '_blank' href='https://hatanach.geulah.org.il/verse/citation.php?verse=Hos11:6'/> (פרק יא פסוק ו)</a>וְחָלָ֥ה חֶ֙רֶב֨ בְּעָרָ֔יו וְכִלְּתָ֥ה בַדָּ֖יו וְאָכָ֑לָה מִמֹּֽעֲצֹ֖ותֵיהֶֽם׃

<a target = '_blank' href='https://hatanach.geulah.org.il/verse/citation.php?verse=Hos11:7'/> (פרק יא פסוק ז)</a>֯וְעַמִּ֥י תְלוּאִ֖ים לִמְשֽׁוּבָתִ֑י וְאֶל־עַל֨ יִקְרָאֻ֔הוּ יַ֖חַד לֹ֥א יְרֹומֵֽם׃

<a target = '_blank' href='https://hatanach.geulah.org.il/verse/citation.php?verse=Hos11:8'/> (פרק יא פסוק ח)</a>אֵ֞יךְ אֶתֶּנְךָ֣ אֶפְרַ֗יִם אֲמַגֶּנְךָ֨ יִשְׂרָאֵ֔ל אֵ֚יךְ אֶתֶּנְךָ֣ כְאַדְמָ֔ה אֲשִֽׂימְךָ֖ כִּצְבֹא֯יִ֑ם נֶהְפַּ֤ךְ עָלַי֙ לִבִּ֔י יַ֖חַד נִכְמְר֥וּ נִֽחוּמָֽי׃

<a target = '_blank' href='https://hatanach.geulah.org.il/verse/citation.php?verse=Hos11:9'/> (פרק יא פסוק ט)</a>לֹ֤א אֶֽעֱשֶׂה֙ חֲרֹ֣ון אַפִּ֔י לֹ֥א אָשׁ֖וּב לְשַׁחֵ֣ת אֶפְרָ֑יִם כִּ֣י אֵ֤ל אָֽנֹכִי֙ וְלֹא־אִ֔ישׁ בְּקִרְבְּךָ֣ קָדֹ֔ושׁ וְלֹ֥א אָבֹ֖וא בְּעִֽיר׃

<a target = '_blank' href='https://hatanach.geulah.org.il/verse/citation.php?verse=Hos11:10'/> (פרק יא פסוק י)</a>אַחֲרֵ֧י יְהֹוָ֛ה יֵלְכ֖וּ כְּאַרְיֵ֣ה יִשְׁאָ֑ג כִּי־ה֣וּא יִשְׁאַ֔ג וְיֶֽחֶרְד֥וּ בָנִ֖ים מִיָּֽם׃

<a target = '_blank' href='https://hatanach.geulah.org.il/verse/citation.php?verse=Hos11:11'/> (פרק יא פסוק יא)</a>יֶֽחֶרְד֤וּ כְצִפֹּור֙ מִמִּצְרַ֔יִם וּכְיֹונָ֖ה מֵאֶ֣רֶץ אַשּׁ֑וּר וְהֹֽושַׁבְתִּ֥ים עַל־בָּֽתֵּיהֶ֖ם נְאֻם־יְהֹוָֽה׃ פ

<a target = '_blank' href='https://hatanach.geulah.org.il/verse/citation.php?verse=Hos12:1'/> (פרק יב פסוק א)</a>סְבָבֻ֤נִי בְכַ֙חַשׁ֙ אֶפְרַ֔יִם וּבְמִרְמָ֖ה בֵּ֣ית יִשְׂרָאֵ֑ל וִֽיהוּדָ֗ה עֹ֥ד רָד֨ עִם־אֵ֔ל וְעִם־קְדֹושִׁ֖ים נֶֽאֱמָֽן׃

<a target = '_blank' href='https://hatanach.geulah.org.il/verse/citation.php?verse=Hos12:2'/> (פרק יב פסוק ב)</a>אֶפְרַ֜יִם רֹעֶ֥ה רוּחַ֨ וְרֹדֵ֣ף קָדִ֔ים כָּל־הַיֹּ֕ום כָּזָ֥ב וָשֹׁ֖ד יַרְבֶּ֑ה וּבְרִית֙ עִם־אַשּׁ֣וּר יִכְרֹ֔תוּ וְשֶׁ֖מֶן לְמִצְרַ֥יִם יוּבָֽל׃

<a target = '_blank' href='https://hatanach.geulah.org.il/verse/citation.php?verse=Hos12:3'/> (פרק יב פסוק ג)</a>וְרִ֥יב לַֽיהֹוָ֖ה עִם־יְהוּדָ֑ה וְלִפְקֹ֤ד עַל־יַֽעֲקֹב֨ כִּדְרָכָ֔יו כְּמַֽעֲלָלָ֖יו יָשִׁ֥יב לֹֽו׃

<a target = '_blank' href='https://hatanach.geulah.org.il/verse/citation.php?verse=Hos12:4'/> (פרק יב פסוק ד)</a>בַּבֶּ֖טֶן עָקַ֣ב אֶת־אָחִ֑יו וּבְאֹונֹ֖ו שָׂרָ֥ה אֶת־אֱלֹהִֽים׃

<a target = '_blank' href='https://hatanach.geulah.org.il/verse/citation.php?verse=Hos12:5'/> (פרק יב פסוק ה)</a>וָיָּ֤שַׂר אֶל־מַלְאָךְ֨ וַיֻּכָ֔ל֯ בָּכָ֖ה וַיִּתְחַנֶּן־לֹ֑ו בֵּֽית־אֵל֨ יִמְצָאֶ֔נּוּ וְשָׁ֖ם יְדַבֵּ֥ר עִמָּֽנוּ׃

<a target = '_blank' href='https://hatanach.geulah.org.il/verse/citation.php?verse=Hos12:6'/> (פרק יב פסוק ו)</a>וַֽיהֹוָ֖ה אֱלֹהֵ֣י הַצְּבָאֹ֑ות יְהֹוָ֖ה זִכְרֹֽו׃

<a target = '_blank' href='https://hatanach.geulah.org.il/verse/citation.php?verse=Hos12:7'/> (פרק יב פסוק ז)</a>וְאַתָּ֖ה בֵּֽאלֹהֶ֣יךָ תָשׁ֑וּב חֶ֤סֶד וּמִשְׁפָּט֨ שְׁמֹ֔ר וְקַוֵּ֥ה אֶל־אֱלֹהֶ֖יךָ תָּמִֽיד׃

<a target = '_blank' href='https://hatanach.geulah.org.il/verse/citation.php?verse=Hos12:8'/> (פרק יב פסוק ח)</a>כְּנַ֗עַן בְּיָדֹ֛ו מֹֽאזְנֵ֥י מִרְמָ֖ה לַֽעֲשֹׁ֥ק אָהֵֽב׃

<a target = '_blank' href='https://hatanach.geulah.org.il/verse/citation.php?verse=Hos12:9'/> (פרק יב פסוק ט)</a>וַיֹּ֣אמֶר אֶפְרַ֔יִם אַ֣ךְ עָשַׁ֔רְתִּי מָצָ֥אתִי אֹ֖ון לִ֑י כָּל־יְגִיעַ֕י לֹ֥א יִמְצְאוּ־לִ֖י עָוֹ֥ן אֲשֶׁר־חֵֽטְא׃

<a target = '_blank' href='https://hatanach.geulah.org.il/verse/citation.php?verse=Hos12:10'/> (פרק יב פסוק י)</a>וְאָֽנֹכִ֛י יְהֹוָ֥ה אֱלֹהֶ֖יךָ מֵאֶ֣רֶץ מִצְרָ֑יִם עֹ֛ד אֹושִֽׁיבְךָ֥ בָֽאֳהָלִ֖ים כִּימֵ֥י מֹועֵֽד׃

<a target = '_blank' href='https://hatanach.geulah.org.il/verse/citation.php?verse=Hos12:11'/> (פרק יב פסוק יא)</a>וְדִבַּ֨רְתִּי֨ עַל־הַנְּבִיאִ֔ים וְאָֽנֹכִ֖י חָזֹ֣ון הִרְבֵּ֑יתִי וּבְיַ֥ד הַנְּבִיאִ֖ים אֲדַמֶּֽה׃

<a target = '_blank' href='https://hatanach.geulah.org.il/verse/citation.php?verse=Hos12:12'/> (פרק יב פסוק יב)</a>אִם־גִּלְעָ֥ד אָ֨וֶן֨ אַךְ־שָׁ֣וְא הָי֔וּ בַּגִּלְגָּ֖ל שְׁוָרִ֣ים זִבֵּ֑חוּ גַּ֤ם מִזְבְּחֹותָם֨ כְּגַלִּ֔ים עַ֖ל תַּלְמֵ֥י שָׂדָֽי׃֯

<a target = '_blank' href='https://hatanach.geulah.org.il/verse/citation.php?verse=Hos12:13'/> (פרק יב פסוק יג)</a>֯וַיִּבְרַ֥ח יַֽעֲקֹ֖ב שְׂדֵ֣ה אֲרָ֑ם וַיַּֽעֲבֹ֤ד יִשְׂרָאֵל֨ בְּאִשָּׁ֔ה וּבְאִשָּׁ֖ה שָׁמָֽר׃

<a target = '_blank' href='https://hatanach.geulah.org.il/verse/citation.php?verse=Hos12:14'/> (פרק יב פסוק יד)</a>וּבְנָבִ֕יא הֶֽעֱלָ֧ה יְהֹוָ֛ה אֶת־יִשְׂרָאֵ֖ל מִמִּצְרָ֑יִם וּבְנָבִ֖יא נִשְׁמָֽר׃

<a target = '_blank' href='https://hatanach.geulah.org.il/verse/citation.php?verse=Hos12:15'/> (פרק יב פסוק טו)</a>הִכְעִ֥יס אֶפְרַ֖יִם תַּמְרוּרִ֑ים וְדָמָיו֙ עָלָ֣יו יִטֹּ֔ושׁ וְחֶ֨רְפָּתֹ֔ו יָשִׁ֥יב לֹ֖ו אֲדֹנָֽיו׃ פ

<a target = '_blank' href='https://hatanach.geulah.org.il/verse/citation.php?verse=Hos13:1'/> (פרק יג פסוק א)</a>כְּדַבֵּ֤ר אֶפְרַ֨יִם֨ רְתֵ֔ת נָשָׂ֥א ה֖וּא בְּיִשְׂרָאֵ֑ל וַיֶּאְשַׁ֥ם בַּבַּ֖עַל וַיָּמֹֽת׃

<a target = '_blank' href='https://hatanach.geulah.org.il/verse/citation.php?verse=Hos13:2'/> (פרק יג פסוק ב)</a>וְעַתָּ֣ה ׀ יֹוסִ֣פוּ לַֽחֲטֹ֗א וַיַּֽעְשׂ֣וּ לָהֶם֩ מַסֵּכָ֨ה מִכַּסְפָּ֤ם כִּ֯תְבוּנָם֨ עֲצַבִּ֔ים מַֽעֲשֵׂ֥ה חָֽרָשִׁ֖ים כֻּלֹּ֑ה לָהֶם֙ הֵ֣ם אֹֽמְרִ֔ים זֹֽבְחֵ֣י אָדָ֔ם עֲגָלִ֖ים יִשָּׁקֽוּן׃

<a target = '_blank' href='https://hatanach.geulah.org.il/verse/citation.php?verse=Hos13:3'/> (פרק יג פסוק ג)</a>לָכֵ֗ן יִֽהְיוּ֨ כַּֽעֲנַן־בֹּ֔קֶר וְכַטַּ֖ל מַשְׁכִּ֣ים הֹלֵ֑ךְ כְּמֹץ֨ יְסֹעֵ֣ר מִגֹּ֔רֶן וּכְעָשָׁ֖ן מֵֽאֲרֻבָּֽה׃

<a target = '_blank' href='https://hatanach.geulah.org.il/verse/citation.php?verse=Hos13:4'/> (פרק יג פסוק ד)</a>וְאָֽנֹכִ֛י יְהֹוָ֥ה אֱלֹהֶ֖יךָ מֵאֶ֣רֶץ מִצְרָ֑יִם וֵֽאלֹהִ֤ים זֽוּלָתִי֨ לֹ֣א תֵדָ֔ע֯ וּמֹושִׁ֥יעַ אַ֖יִן בִּלְתִּֽי׃

<a target = '_blank' href='https://hatanach.geulah.org.il/verse/citation.php?verse=Hos13:5'/> (פרק יג פסוק ה)</a>אֲנִ֥י יְדַעְתִּ֖יךָ בַּמִּדְבָּ֑ר בְּאֶ֖רֶץ תַּלְאֻבֹֽות׃

<a target = '_blank' href='https://hatanach.geulah.org.il/verse/citation.php?verse=Hos13:6'/> (פרק יג פסוק ו)</a>כְּמַרְעִיתָם֙ וַיִּשְׂבָּ֔עוּ שָֽׂבְע֖וּ וַיָּ֣רָם לִבָּ֑ם עַל־כֵּ֖ן שְׁכֵחֽוּנִי׃

<a target = '_blank' href='https://hatanach.geulah.org.il/verse/citation.php?verse=Hos13:7'/> (פרק יג פסוק ז)</a>וָֽאֱהִ֥י לָהֶ֖ם כְּמֹו־שָׁ֑חַל כְּנָמֵ֖ר עַל־דֶּ֥רֶךְ אָשֽׁוּר׃

<a target = '_blank' href='https://hatanach.geulah.org.il/verse/citation.php?verse=Hos13:8'/> (פרק יג פסוק ח)</a>אֶפְגְּשֵׁם֙ כְּדֹ֣ב שַׁכּ֔וּל וְאֶקְרַ֖ע סְגֹ֣ור לִבָּ֑ם וְאֹֽכְלֵ֥ם שָׁם֨ כְּלָבִ֔יא חַיַּ֥ת הַשָּׂדֶ֖ה תְּבַקְּעֵֽם׃

<a target = '_blank' href='https://hatanach.geulah.org.il/verse/citation.php?verse=Hos13:9'/> (פרק יג פסוק ט)</a>שִֽׁחֶתְךָ֥ יִשְׂרָאֵ֖ל כִּי־בִ֥י בְעֶזְרֶֽךָ׃

<a target = '_blank' href='https://hatanach.geulah.org.il/verse/citation.php?verse=Hos13:10'/> (פרק יג פסוק י)</a>אֱהִ֤י מַלְכְּךָ֨ אֵפֹ֔וא וְיֹושִֽׁיעֲךָ֖ בְּכָל־עָרֶ֑יךָ וְשֹׁ֣פְטֶ֔יךָ אֲשֶׁ֣ר אָמַ֔רְתָּ תְּנָה־לִּ֖י מֶ֥לֶךְ וְשָׂרִֽים׃

<a target = '_blank' href='https://hatanach.geulah.org.il/verse/citation.php?verse=Hos13:11'/> (פרק יג פסוק יא)</a>אֶֽתֶּן־לְךָ֥ מֶ֨לֶךְ֨ בְּאַפִּ֔י וְאֶקַּ֖ח בְּעֶבְרָתִֽי׃ ס

<a target = '_blank' href='https://hatanach.geulah.org.il/verse/citation.php?verse=Hos13:12'/> (פרק יג פסוק יב)</a>צָרוּר֨ עֲוֹ֣ן אֶפְרָ֔יִ֯ם צְפוּנָ֖ה חַטָּאתֹֽו׃

<a target = '_blank' href='https://hatanach.geulah.org.il/verse/citation.php?verse=Hos13:13'/> (פרק יג פסוק יג)</a>חֶבְלֵ֥י יֹֽולֵדָ֖ה יָבֹ֣אוּ לֹ֑ו הוּא־בֵן֨ לֹ֣א חָכָ֔ם כִּי־עֵ֥ת לֹא־יַֽעֲמֹ֖ד בְּמִשְׁבַּ֥ר בָּנִֽים׃

<a target = '_blank' href='https://hatanach.geulah.org.il/verse/citation.php?verse=Hos13:14'/> (פרק יג פסוק יד)</a>מִיַּ֤ד שְׁאֹול֨ אֶפְדֵּ֔ם מִמָּ֖וֶת אֶגְאָלֵ֑ם אֱהִ֨י דְבָרֶיךָ֜ מָ֗וֶת אֱהִ֤י קָֽטָבְךָ֨ שְׁאֹ֔ול נֹ֖חַם יִסָּתֵ֥ר מֵֽעֵינָֽי׃

<a target = '_blank' href='https://hatanach.geulah.org.il/verse/citation.php?verse=Hos13:15'/> (פרק יג פסוק טו)</a>כִּ֣י ה֔וּא בֵּ֥ן אַחִ֖ים יַפְרִ֑יא יָבֹ֣וא קָדִים֩ ר֨וּחַ יְהֹוָ֜ה מִמִּדְבָּ֣ר עֹלֶ֗ה וְיֵבֹ֤ושׁ מְקֹורֹו֙ וְיֶֽחֱרַ֣ב מַעְיָנֹ֔ו ה֣וּא יִשְׁסֶ֔ה אֹוצַ֖ר כָּל־כְּלִ֥י חֶמְדָּֽה׃ פ

<a target = '_blank' href='https://hatanach.geulah.org.il/verse/citation.php?verse=Hos14:1'/> (פרק יד פסוק א)</a>תֶּאְשַׁם֨ שֹֽׁמְרֹ֔ון כִּ֥י מָֽרְתָ֖ה בֵּֽאלֹהֶ֑יהָ בַּחֶ֣רֶב יִפֹּ֨לוּ֨ עֹֽלְלֵיהֶ֣ם יְרֻטָּ֔שׁוּ וְהָֽרִיֹּותָ֖יו יְבֻקָּֽעוּ׃ ס

<a target = '_blank' href='https://hatanach.geulah.org.il/verse/citation.php?verse=Hos14:2'/> (פרק יד פסוק ב)</a>֯שׁ֚וּבָה יִשְׂרָאֵ֔ל עַ֖ד יְהֹוָ֣ה אֱלֹהֶ֑יךָ כִּ֥י כָשַׁ֖לְתָּ בַּֽעֲוֹנֶֽךָ׃

<a target = '_blank' href='https://hatanach.geulah.org.il/verse/citation.php?verse=Hos14:3'/> (פרק יד פסוק ג)</a>קְח֤וּ עִמָּכֶם֙ דְּבָרִ֔ים וְשׁ֖וּבוּ אֶל־יְהֹוָ֑ה אִמְר֣וּ אֵלָ֗יו כָּל־תִּשָּׂ֤א עָוֹן֙ וְקַח־טֹ֔וב וּנְשַׁלְּמָ֥ה פָרִ֖ים שְׂפָתֵֽינוּ׃

<a target = '_blank' href='https://hatanach.geulah.org.il/verse/citation.php?verse=Hos14:4'/> (פרק יד פסוק ד)</a>אַשּׁ֣וּר ׀ לֹ֣א יֹֽושִׁיעֵ֗נוּ עַל־סוּס֨ לֹ֣א נִרְכָּ֔ב֯ וְלֹא־נֹ֥אמַר עֹ֛וד אֱלֹהֵ֖ינוּ לְמַֽעֲשֵׂ֣ה יָדֵ֑ינוּ אֲשֶׁר־בְּךָ֖ יְרֻחַ֥ם יָתֹֽום׃

<a target = '_blank' href='https://hatanach.geulah.org.il/verse/citation.php?verse=Hos14:5'/> (פרק יד פסוק ה)</a>אֶרְפָּא֨ מְשׁ֣וּבָתָ֔ם אֹֽהֲבֵ֖ם נְדָבָ֑ה כִּ֛י שָׁ֥ב אַפִּ֖י מִמֶּֽנּוּ׃

<a target = '_blank' href='https://hatanach.geulah.org.il/verse/citation.php?verse=Hos14:6'/> (פרק יד פסוק ו)</a>אֶֽהְיֶ֤ה כַטַּל֨ לְיִשְׂרָאֵ֔ל יִפְרַ֖ח כַּשֹּֽׁושַׁנָּ֑ה וְיַ֥ךְ שָֽׁרָשָׁ֖יו כַּלְּבָנֹֽון׃

<a target = '_blank' href='https://hatanach.geulah.org.il/verse/citation.php?verse=Hos14:7'/> (פרק יד פסוק ז)</a>יֵֽלְכוּ֙ יֹ֣ונְקֹותָ֔יו וִיהִ֥י כַזַּ֖יִת הֹודֹ֑ו וְרֵ֥יחַ לֹ֖ו כַּלְּבָנֹֽון׃

<a target = '_blank' href='https://hatanach.geulah.org.il/verse/citation.php?verse=Hos14:8'/> (פרק יד פסוק ח)</a>יָשֻׁ֨בוּ֨ יֽשְׁבֵ֣י בְצִלֹּ֔ו יְחַיּ֥וּ דָגָ֖ן וְיִפְרְח֣וּ כַגָּ֑פֶן זִכְרֹ֖ו כְּיֵ֥ין לְבָנֹֽון׃

<a target = '_blank' href='https://hatanach.geulah.org.il/verse/citation.php?verse=Hos14:9'/> (פרק יד פסוק ט)</a>אֶפְרַ֕יִם מַה־לִּ֥י עֹ֖וד לָֽעֲצַבִּ֑ים אֲנִ֧י עָנִ֣יתִי וַֽאֲשׁוּרֶ֗נּוּ אֲנִי֨ כִּבְרֹ֣ושׁ רַֽעֲנָ֔ן מִמֶּ֖נִּי פֶּרְיְךָ֥ נִמְצָֽא׃

<a target = '_blank' href='https://hatanach.geulah.org.il/verse/citation.php?verse=Hos14:10'/> (פרק יד פסוק י)</a>מִ֤י חָכָם֨ וְיָ֣בֵֽ֯ן אֵ֔לֶּה נָבֹ֖ון וְיֵֽדָעֵ֑ם כִּֽי־יְשָׁרִ֞ים דַּרְכֵ֣י יְהֹוָ֗ה וְצַדִּקִים֙ יֵ֣לְכוּ בָ֔ם וּפֽשְׁעִ֖ים יִכָּ֥שְׁלוּ בָֽם׃֯

</html>